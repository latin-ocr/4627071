PRAEFATIO.

Ad gravissimam de libris Lacr-tianis quaestionem primus
hoc saeculo accessit Curtius Wachsmuthius qui in
corpusculi poesis epz'cae Graecae ludibundae fasc. II (1885)
pg. 51 proxx. adcuratam potiorum Laertianae scriptionis codi—
cum enumerationem exhibuit meliorumque librorum stemma
constituit. quo fundamento innisus praesidiisque amplioribus
instructus paucis annis post Hermannus Usenerus in prae-
fatione Epicureorum pg. VI sqq. rem a Wachsmuthio incohatam
continuavit atque felicissimo promovit successu. quod tamen
post hasce curas vere palmares quaestio illa nequaquam iam
videtur esse absoluta, tres potissimum res in causa sunt. pri·
mum enim uterque vir doctissimus praefationis angustiis prae-
peditus erat, quo minus plenam copiosamque argumenti trac-
tationem proponeret; deinde non de omnibus libris Laertianis
tam adcurate edocti erant quam expetendum optandumque
erat: quid, quod quorundam codicum nullam omnino tenuere
notitiam? praeterea Usenerus pro consilio suo se continuit in iis
libris examinandis discribendisque qui Laertii librum X prae-
berent integrum eque memoria huius libri quae ratio inter
Laertianos codices intercederet effecit. atqui libri ab Usenero
neglecti ad intellegendam Laertii codicum cognationem partim
saltem summi momenti sunt et id quod multo gravius est,
Laertii memoriae ratio in antica eius operis parte alia est,
alia in postica. re ita comparata operae pretium facturus
erat qui totam de Lacr-tianae scriptionis libris quaestionem de
integro institueret adhibitis omnibus quicumque exstant codici-
bus. equidem ut tribus his annis studia mea a Posidonio ad
Laertium Diogenem conferrem eximia erga me Curtii Wachs-

