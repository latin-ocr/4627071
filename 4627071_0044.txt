106 Edgarus Martini.

permulti minores per Laertii scriptionem occurrunt quos tamen
singillatim expromere longum est.

Ad has lacunas accedunt menda scripturae atque inter-
polationes omnibus Laertii codicibus communia. quorum nu-
merus cum et ipse praegrandis sit, iure ac merito adfirmare
posse nobis videmur librum archetypum quo tempore trans-
scribi coeptus est deteriore fuisse statu.

Iam si quaeris qua aetate ille archetypus confectus esse
videatur, certum equidem tempus edere nequeo. tamen hoc
unum satis constare existimo aliquanto eum superiorem fuisse
saeculo IX. quod recte si video ex eo conficitur, quod exem·
plum unde derivati sunt codices BP (cf. infra pg. 132) maiuscula
litteratura exaratum fuisse solidis evincitur argumentis. quod
si extremis scripturae uncialis temporibus exortum fuisse po-
nas (h. e. ineunte saeculo IX cf. Wattenbachii Anleitunq z. qr.
Palmam-,1 g. 19), archetypum aliquanto ante hoc tempus
conscriptum fuisse concedas necesse est.

B.

De Laertianae scriptionis libris puris.

Bipartitam esse codicum Laertianorum originem qui dili·
gentius eos perscrutatus erit, facili opera cognoverit. con-
stituendae nimirum duae sunt classes effectae illae quidem
iis libris qui praeter ea vitia quorum originem ex archetypo
repetendam esse omnium librorum Laertianorum consensu
luculenter arguitur, nulla habent communia: hoc enim certis-
simum diversae originis est documentum. cum vero altera
classis (α) e sat multis constet codicibus (DFGOSUV), classis β
unum habet sed locupletissimum testem (B). residui autem
codices omnes tantum abest ut sui iuris sint, ut memoriam
praebeant ex α et β concinnatam alii ad α alii ad β propius
accedentes. hos codices mixtos, illos puros nuncupamus. ac
primum quidem codices puros ad partes vocabimus.

