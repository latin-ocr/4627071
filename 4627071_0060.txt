122 Edgarus Martini.

huius correctionis non in priore tantum Laertii operis parte,
sed etiam in posteriore certa luculentaque exstent vestigia,
correctorem septem primos libros cum tribus libris ex Bur·
bonico B accitis in exemplo d iam copulatos repperisse.

Quae sirecte disputavi, porro conligendum est exempli d
extremam particulam libros VIII—X complectentem noviciam
fuisse. veterem enim codicis d partem (l. 1—V11) addicendam
esse saeculo XII vel etiam priori libri V aetate adfatim arguitur3
correctorem autem codicis B saeculo XIV adsignandum esse
scriptura eius satis declarat: sequitur ut extremos tres libros
exempli d saeculo XIV exeunte vel XV ineunte ad veterem
partem accessisse credamus. quo facto nescio quis corrector
totum librum ό ad codicem familiae γ conformavit. consi-
milem fortunam perpessi sunt cum alii multi codices tum inter
Laertianos liber F.

Codex Ο quem intima cum codicibus UV cognatione
sociatum esse tabula C demonstrat, cum vitiis familiae γ pror·
sus immunis sit lacunisque libri U (quarum amplissima illa
est quae exstat l. III 13 61; 14 ubi verba καὶ περὶ τῶν ἰδεῶν —-
περί τ’ ἀγαθοῦ desunt) careat, cum V autem concordet con·
cinatque plane, ex hoc ac non ex libro U originem duxisse
existimandus est.

Correctiones manu a librario diversa patratas libri U et O
continent nulla3‚ paucissimas V: quas ex exemplari familiae γ
adductas esse satis constat lectione ἄνομον pro ἄγνωμον, quod
Vl dederat, l. I 71 restituta.

Quibus peractis nil iam est quod de classe α adiungam
nisi hoc, cum exemplum γ ad saeculum XIII vel etiam ad
prius tempus, d autem ad XII saeculum pertinere probabili

ratiocinatione adsecuti simus, originem illius satis alte rece-
dere (sc. XI 3> ).

2. De classe β.

Constat classis β ut supra dixi ex uno codice B, quia
hic liber solus nulla cum familia α vitia habet communia.
neque vero hocloco quae in eo peccata sunt singula deinceps

