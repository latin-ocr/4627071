116 Edgarus Martini.

cum in libris I—VII nulla inter codices Β et γ intercedat
ratio, in libris VIII—X plus quam semel γ cum B et L, quem
codicem arta cognatione cum classe β contineri infra p. 133 sqq.
probabo, in vitiis conspirare videmus (cf. interim apparatum criti-
cum quem Usenerus Epicureorum pg. 3—32 ad Epicuri epistulam
ad Herodotum datam diligentissime congessit: ubi quod pro
codice D eius apographum Gr abhibitum est nihil refert). neque
vero ad extremae partis exempli γ condicionem explicandam
sufficit illam contaminatione codicum BL enatam esse arbitrari.
quae sententia vel ideo reicienda est, quod D aliquam multas
perbonas servavit lectiones certo non coniectura inventas
errantibus libris BL. concludendum igitur potius est ultimos
codicis γ libros transscriptos esse ex codice aliquo classis β
qui multis quidem locis fidelius quam B archetypi memoriam
repraesentaret, in universum autem codicis B praestantiam
haud aequaret. verum de hac re alio loco copiosius dis-
ceptabitur.

Quibus expeditis correcturae codicum F DGS expenden-
dae sunt. atque liber F quidem omissa manu F² duos cor-
rectores nanctus est: quorum alter (1⁴³3) sat habuit tribus vel
quattuor locis variam lectionem margini adscripsisse. qui unde
sua arcessiverit discimus potissimum lectionibus φθορᾶ ad
scripturam φορᾶ l. I 96 et βιώσεις (ς posterius in extremo
margine conlocatum maximam partem resectum est) ad verbum
γενήση l. 1127 adpictis: quae duae lectiones pravae codicum
DGS propriae sunt (cf. etiam pg. 115). alter corrector (F4) lau-
dabili diligentia librum F a capite ad calcem pertractavit.
quo in negotio usus est codice familiae β adfini: quod cum
ex innumeris familiae α vitiis emendatis, tum mendis haud
paucis e familia β invectis evincitur. verum in his percen-
sendis immorari nolo; indicabo potius statim eas lectiones
unde correctorem F4 codicem Vaticanum gr. nr. 140 (W) usur-
passe liquet: I 13 ad χηνέα F4 adscripsit χωνία, quae vitiosa
scriptura in uno, quod sciam, W obviam fit; I 32 F4 adnotavit
ad nomen λεβεόίων lectionem λεβανόίων nisi in W in nullo
libro occurrentem; ibidem iuxta verbum δοῦναι posuit F4 per-

