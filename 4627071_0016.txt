I.

Codicum Laertianorum descriptio.

Priusquam exponamus quae ratio inter libros manu exara-
tos Laertii Diogenis De vitis placitisque clarorum philosophorum
scriptionis intercedat, forsitan conducat codices Laertianos qui-
cumque hucusque innotuere observatis temporibus dinumerare
eorumque habitum speciemque praecise adumbrare. qua ra-
tione id dumtaxat vitatur quod mihi semper permolestum
visum est ne ipsa de librorum memoria disquisitio descrip-
tionibus identidem interrumpatur.

Librorum Laertii qui ad aetatem nostram pervenerunt——
sunt autem, ut hoc statim dicam, ad unum omnes minuscula
q. v. litteratura conscripti — nullus ultra saeculum XII
ascendit3 ad hoc autem pertinet vetustissimus eorum

I) Codex Burbonicus gr. III B 29 (nr. 253 in Cyrilli
catalogo, nobis B). cuius codicis antiqua sedes erat bibliotheca
Farnesina α Capo dz' Monte unde hoc nostro saeculo in biblio-
thecam transportatus est Burbonicam quam hodie bibliothecam
Musei nationalis vocare malunt. membranaceus est codex
formaque quartanaria. paginae fere sunt vicenum senum
versuum, versus circiter quadragenarum ternarum litterarum.
continet fol. 1¹f—-246r Laertii Diogenis opus, fol. 246V—247v
alia manu exaratum atque Laertium indicem illum Plutar-
cheorum scriptorum quem qui fabricatus est a filio Plutarchi con-
cinnatum pingui artificio simulavit (cf. G. Waohsmuthium Philol.
vol. XIX pg. 577 proxx. et Dielsii Dooeoqr. pg. 27). initio
autem Laertiana scriptio mutila est, si quidem inscriptione

