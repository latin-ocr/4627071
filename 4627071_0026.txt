88 Edgarus Martini.

librarios universi fere contulere correctores. prosodia eadem
inconstantia exacta est atque in codicibus BVL.
Correctionibus additamentisque diversis manibus patratis
liber Parisinus adfluit et abundat. non nulla quidem ipsi librarii,
prior in anteriore codicis parte, alter in posteriore, et emen-
davere et adnotavere3 multo vero crebriores correctiones notu·
laeque sunt a sex correctorum manibus profectae quarum tamen
distinctio haud raro magnis difficultatibus obnoxia est. vetu-
stissimus autem corrector 1) Ρ2 cuius pigmentum habet colorem
fuscum cuiusque litterae mediocri magnitudine sunt. correxit
multa erasa priore lectione; hic illic etiam omissas sive voces
sive litteras in contextum scriptoris inseruit. praeterea si quid
video ad eum revocanda est nota illa quae fol. 112v (= l. VI in.)
reperitur in inferiore margine: ἇντισθένης πρῶτος ὡρίσατο
τὸν ὁρισμὸν εἰπών ὁρισμός ἐστι λόγος ὁ τὸ τί ἦν εἶναι δηλῶν.
sequitur 2) P3 cuius atramenti color etiam magis fuscus est.
litterae paullo crassiores sunt quam manus P2. multa ille in
litura correxit; non nunquam sua suprascripsit, rarissime in
margine posuit. longe plurima vero mutavit 3) 1³4 qui pig-
mento usus est flavo, litteratura pusilla. is maxima diligentia
totum librum a capite ad calcem retractavit ut vix ulla sit
pagella quae non eius operam attestetur. addicendum eum
esse saeculo XV, cum P2 et P3 ad saeculum XIV pertineant,
scriptura adfatim docet. internoscantur autem eius correcturae
facillime a ceteris eo quod accentus cum spiritibus copulare
adsolet. praeter correctiones autem ad eum redire puto ple-
nas librorum inscriptiones atque notulas argumentum tracta-
tum declarantes (praecipue libri tertii). rara sunt vestigia
correctoris 4) 1³⁵ cuius tinctura canum habet colorem, lit-
terae minutae sunt; adsignandus et ipse saeculo XV. facil·
lime etiam a reliquis distinguuntur emendationes correctoris·
5) P6 quae cano atramento arduaque et ineleganti scriptura
exaratae sunt. postremo commemoranda est manus 6) P⁷ modo
cano modo rubro pigmento usa, litterae eius magnae et crassae
sunt. marginem futtilibus notis implevit; interdum etiam glossas
adscripsit: velut ad I 88 ἑφόδιονε ἤγουν τροφήν. uno duo-

