Analecta Laertiana. 105

Gittieum, Aristonem Chium, HeriHum, Dionysium, Cleanthem,
Sphaerum, Chrysippum Zenonis Tarsensis, Diogenis, Apollo-
dori, Boethi, Mnesarchidis, Mnesagorae, Nestoris, Basilidis,
Dardani, Antipatri, Heraclidae, Sosigenis, Panaetii, Hecatonis,
Posidonii, Athenodori, alterius Athenodori, Antipatri alterius,
Arii, Cornuti vitas opinionesque septimo Laertii libro fuisse
enarratas. videtur scilicet quaternio unus vel etiam plures ab
archetypo afuisse cum describi coeptus est. alia maioris ut
videtur ambitus lacuna cuius omnes nostri libri aeque parti-
cipes sunt reperitur in ipso principio Laertiani operis. quod
Menagius (cf. Observac. pg. 150 ed. Huebn.) iusto iure conclusit
e loco quodam l. III (ξ 47) ubi nescio quae femina Platonis
studiosa his compellatur verbis: φιλοπλάτωνι δέ σοι δικαίως
’ὗπαρχούσῃ καὶ παρ) ὁντινοῦν τὰ τοῦ φιλοσόφου δόγματα
φιλοτίμως ζητούσῃ ἀναγκαῖον ἡγησάμην ὑπογράψαι καὶ τὴν
φύσιν τῶν λόγων κτὲ. ad quem locum in libro B manu prima
hoc pusillum adscriptum est scholium: σή ὅτι ὁιογένης ὁ λαέρ-
τιος πρὸς γυναῖκα τινὰ τὴν βίβλον ἐποίησεν. ac profecto
ambigi nequit quin Laertius mulieri illi quam verbis supra-
scriptis adloquitur (cf. etiam l. X 29) librum dedicaverit.
qui autem sive amico sive fautori librum suum dicare decrevit,
is dedicationem qua illius nomen exhibeatur in fronte libelli
conlocare solet. atqui caret Laertii opus tali inscriptione. ne
multa: cum nulla excogitari queat causa quam ob rem ille
libro suo dedicationem praemittere noluerit, dubitari vix potest
quin haec vel librariorum incuria vel alia causa perierit.¹)
qui defectus facillime explicatur, dum modo Laertii dedicatio-
nem forma epistulari fuisse statuas (cf. Parthenii l. περὶ
ἐρωτ. staff„ Hesychii lex„ Quintiliani Instit. orat„ sescentos
alios libros). — denique aperta lacuna laborat in omnibus
libris Laertianis laterculus quo inlustriores homines qui Stra-
tonis nomen gessere recensentur (cf. l. V 61), cum quartum
Stratonem ilico sextus excipiat. praeter hos ampliores hiatus

 

1) Similiter simili in re nuper iudicavit Maassius Com. Arat. rell.
(1898) pg. LXXI, 11.

