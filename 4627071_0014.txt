76 Praefatio. *-

mathil, praeceptoris dilectissimi uniceque de me promeriti,
benevolentia factum est. qui abiecto consilio Laertii edendi
princeps mihi exstitit ad ingrediendam studiorum Laertianorum
rationem. simul omnia mihi tradidit quaecumque ipse ad ex-
ornandam illius scriptoris editionem olim conlegerat cohorta-
tusque est ut ne nimis diu iusta Diogenis scripturae editio
desideraretur, ante omnia libris manu exaratis Laertii conqui-
rendis explorandisque operam navarem. quod mandatum ut
persequerer, ineunte anno 1897 in Italiam profectus sum ubi
quattuor menses commoratus potiores qui ibi adservantur Dio-
genis codices quam poteram adcuratissime excussi. initio anni
1898 Parisios migravi ut Laertii libros Parisienscs inspicerem.
mense Martio eiusdem anni Italiam iterum adii ideo potissimum
ut recentiores Diogenis codices noscerem. denique proximo
autumno Raudniciam Bohemiae me contuli ubi in bibliotheca
principis a Lobkowitz ceterum satis commode etiam antiquis
membranis instructa bene latet volumen Laertii scriptionem
continens. attamen in tanta rerum opportunitate nisi plurimi
viri doctissimi studia mea et auxilio et auctoritate sua ad-
iuvissent, plene et perfecte de causa proposita disceptare haud
licuisset. prae ceteris autem grato mihi animo nominandus
est Her-mannus Dielsius‚ vir summus, qui quam ipse dili-
gentissime summaque cum adcuratione confecerat codicis Pa-
risini gr. nr. 1759 conlationem liberalissimeutendam mihi con-
cessit. quo beneficio quanto opere studia mea sublevarit dicere
vix possum. insigniter porro de me meriti sunt Sego fredus
Meklerus, vir humanissimus, qui rogantem me de lectioni·
bus codicis Vindobonensis gr. nr. 106 officiosissime non semel
edocuit; Fridericus Kenyon, artis palaeographicae inter
paucos peritissimus existimator, qui benigne mihi codicis
Arundeliani gr. nr. 531 transmisit lectiones, Montague
J ames, celeberrimus musei Cantabrigiensis praefectus, quiin
usum meum plurimos codicis Cantabrigiensis gr. R. 9. 18, 19
locos inspexit3 Drerupius meus, qui permultas codicis Mona-
censis gr. nr. 159 scripturas mecum communicavit3 Hieron y·
mus Vitellius, qui mihi aliquot lectiones cod. Laur. LXIX

