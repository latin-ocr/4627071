11.
Quae ratio inter codices Laertii intercedat.

Quoniam librorum Laertianorum penum repraesentavimus,
qua illi inter se ratione contineantur exponemus.

Quicumque adfinitatem codicum exploraturus est, animum
attendat necesse est cum ad menda scripturae atque inter-
polationes tum maxime ad lacunas. quae quanto adminiculo
ad distinguendos libros sint, peritis abunde notum est. in
primis autem eae verborum omissiones fructum ferre solent
quae inde ortae sunt quod librarius exempli sui versum unum
vel plures transsiluit. harum ope minimo saepius et temporis
et chartae dispendio unum codicem ex altero manavisse
demonstrari potest. e contrario ii orationis hiatus qui ὁμοιο-
τελεύτῳ 616311 sunt per se nihil probant: probandi vim tum
demum nanciscuntur, cum aliunde petita fulcimenta accesserunt.

Quae de ratione adhibenda praefati ad ipsam causam

descendamus.

A.

De codicum Laertianorum archetypo.

Universos quicumque innotuere Laertianos libros ad unum
archetypum reverti ex communibus cum vitiis interpolationi-
busque tum lacunis adfatim patet. quarum graviores saltem
indicare lubet. spatiosissima autem illa est quae exstat in
calce libri VII ubi in medio recensu scriptorum Chrysippeorum
oratio hiare incipit. quanta vero fuerit pars deperdita imagi-
nari licet ope plenioris quo codices PHIEY instructi sunt
vitarum philosophorum indicis: quo edocemur praeter Zenonem

